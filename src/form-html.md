# Form html

Oggi vedremo come creare un semplice **form in html,** ovvero un modulo che consente all’utente di inviare dei dati. 

Per intenderci un form in html è qualcosa del tipo:

![Blank documemnt](immagini/form_html.jpg)



L'**HTML** mette a disposizione una serie di interessantissimi tag il cui scopo è quello di creare **moduli ** con tanto di **caselle di testo**, **opzioni**, **bottoni di invio** ed altro ancora.

Il termine tecnico che riassume tutti questi elementi è **form** ed il loro scopo è quello di creare interazione e scambio dati tra gli utenti ed il sito. Più precisamente, attraverso un **form HTML** (o modulo che dir si voglia) è possibile "raccogliere" gli input degli utenti per poi inviarli ad un qualche sistema di elaborazione (normalmente uno script lato server).

I **form HTML**, infatti, permettono la realizzazione dell'interfaccia del modulo ma da soli non offrono il minimo controllo e la minima gestione sui dati inseriti dagli utenti. Per far ciò, come detto, sarà necessario utilizzare degli script in grado di ricevere i dati raccolti dal form per poi eseguirne una qualche elaborazione (ad esempio inserirli all'interno di un database oppure utilizzarli per inviare una mail).

Vediamo ora di capire come si creano form completi, quali tag ed elementi in generale sono coinvolti e quali sono le loro specifiche caratteristiche.

---

Alla fine della lettura dovrete realizzare la pagina `form.html` da caricare sulla piattaforma weschool.com che si aggiunge alle altre pagine fin'ora realizzate in laboratorio:

- testi.html
- Immagini.html
- tabelle.html
- link.html
- css.html